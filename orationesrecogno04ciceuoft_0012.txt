PRAEFATIO

niacensi enim codicis Σ scriptor ante Poggii adventurn
usus est, ipsum codicem in Italiam misit Pogqus, plures
et Florentiae et Romae contulerunt, inter quos ipse Pog-
gius· Contra in his orationibus numquam de codicibus a
se reportatis loquitur Poggius, sed identidem de suo exem-
plari sua manu scripto. Ad hoc igitur redire constat in
orationibus pro Roscio Comoedo, pro Rabirio perduellionis
reo, pro Rabirio Postumo codices omnes, in ceteris quotquot
libri ir1 familiam Poggianam cadunt. Quod si ipsius Poggii
exemplar praesto esset, ceteris libris qui ab eo derivati sunt,
quorum ingens est numerus, supersederi potuit: hoc vero
deperdito necesse est ut omissis rivulis ad fontem, si potest
fieri, quam proxime accedamus.

Illud, opinor, veri simile est ab apographo Poggiano pro-
xime abesse eos codices, si qui eius modi sint, qui nihil
nisi has octo orationes praebeant. Atqui tales exstare iarn
diu notum est. Hi sunt

1. Codex olim S. Mariae, sive Abbatiae F lorentinae, qua
in bibliotheca numero CL. 11. 39 signabatur, nunc Lauren-
tianus, Conv. Soppr. 13 (M). Hunc descripsit Mehus in
vita Ambrosii Camaldunensis‚¹ Bandinius in catalogo‚²
contulit H. Lagomarsiniuffl qui codicem Lag. go appellavit,
plures postea inspexerunt.

2. Codex alter olim S. Mariae, num. CL. 11. 38 designa-
tus, nunc Oxoniensis, Dorvill. 78 (ο). Hunc Ambrosii manu
exaratum esse dixit Melius,3 sed in tali re vir doctus saepe
fallitur. A Lagomarsinio collatus est Florentiae et Lag. 38
appellatus. Quo modo in Dorvillii manus venerit nescio.

3. Codex Senensis H. VI. 12 (s): quem nuper indicavit
N. Terzaghi.⁴

4. Codex Laur. XLVIII. 26 (ω) a Lagomarsinio collatus

¹ p. xxxv. ² Calal. Lat. Ba'bl. Laur. ii. p. 231.
³ p. ccclxxxvii.
⁴ Bullcllino Scncsc di storia patria, x (1903).

vi

