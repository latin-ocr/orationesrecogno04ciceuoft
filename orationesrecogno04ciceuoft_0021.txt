PRAEFATIO

Orationis pro Rabirio perduellionis reo particulam Pa-
limpsestus Taurinensis (P) continebat: alter Palimpsestus
Vaticanus (V) fragmentum novum praebet. Reliqua pars
et duae quae restant defensiones ex apographo Poggiano
pendent. Decurtatum fuisse archetypum ostendunt mancae
pro Rabirio perduellionis reo et pro Q. Roscio orationes,
squalore et sordibus deformatum foedae quae in defensione
Postumi occurrunt corruptiones. Quod ad codices attinet,
omnium fere instar Ω esse arbitror: huic proximi sunt cod.
Matritensis (μ), et Parisinus Nom). Acq. 1564 (p), qui qui-
dem orationem pro Q. Roscio non habent. Ceteris inte-
griores sunt mos, reliqui coniecturis refertissimi.¹

Editiones pristinas fere omnes perscrutatus sum et id egi,
quantum in me suit, ut suum cuique redderem, velut
Manutio aliqua restitui quae Lauredano² et Faerno, qui
eius editione secunda usi sunt, vulgo accepta referuntur.
Orationis pro Postumo editio aureola a Patricio curata
emendationes aliquot bonas habet hactenus neglectas.
Castigationes Puteani eius manu scriptas inveni in libro
Parisino typis impresso (Res. x. 371-2), sed, nisi fallor, fere
omnes iam notae sunt.

De viris doctis qui me auxilio suo adiuverunt nominandi
sunt G. Biagi, Bibliothecae Laurentianae Praefectus, cuius
beneficio plures codices quos Florentiae inspexeram Oxonii
in Bibliotheca Bodleiana consulere mihi licuit3 Ed. Strobel
Monacensis, qui mihi non solum codicum V et P novam
collationem a se factam commodavit, sed etiam ingentem
lectionum variarum copiam ex quinquaginta fere codicibus

¹ Cod. Ambros. C. 121 inf.. quem in defensione Postumi optimum
esse arbitratus est C. F. W. Muller, contuli⁷ sed sine fructu.

² Quaestionem. quae exorta est. utrum haec editio Lauredani suerit
an Sigonii, tractare nolui. Saepe auctor ad Sigonium provocat et
eum laudibus cumulat. Quod si Sigonii opus sit. iure plectitur, qui
sese pulcherrimarum emendationum laude fraudavit

XV

