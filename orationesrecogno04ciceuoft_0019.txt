PRAEFATIO

Cum autem cod. k anno 1459 exaratus sit, patet hanc
ingentem coniecturarum farraginem—omnes enim emenda-
tioni deberi perspicuum est—ante hoc tempus concinnatam
esse. Tanta erat Italis industria, tam felix audacia, quae intra
hos paucos annos tantum profecit. Nam post editiones
Venetam et Romanam typis impressas paucissimae emenda-
tiones factae sunt usque ad Angelium et Naugerium, qui ex
hoc ipso fonte hortulos suos irrigabant. Priores quidem
qui codices MSS. tantum tractabant, cum mendorum causas
bene intellegerent, audacius res agebant: posteris religionis
aliquid iniecit littera typis impressa. Ex eodem quo ck
fonte deducti sunt alii libri, velut ille ‘vetus codex’ Laure-
dani in orationibus contra Rullum, ‘vetus liber’ Turnebi
in oratione pro Rabirio Postumo, quem eundem esse su-
spicor atque codicem S. Dionysii¹ quern laudat Lambinus,
codex denique Francianus‚ quo usus est Graevius.

His quaestionibus absolutis inter codices quos habemus
contentio quaedam dignitatis fiat. In Quinctiana particu-
lam habemus Palimpsesti (P), in oratione pro Flacco-ut
de fragmentis Mediolanensi et Peutingeriano sileam—cod.
Vaticanum (V), qui partem tanturn orationis continet,
Scholiastam denique Bobiensem. De codicum P et V
principatu, ubi exstant, dicere non necesse est. Praeter
hos nihil habemus nisi duos fontes ΣΒ. Ex his quidem Σ
mendis refertissimum esse non nego,- manum interpola-
tricem non agnosco: correctiones aliquot insignes praebet
B, sed has ab homine Italo exscriptas esse non obliviscen-
dum est. Illud etiam cavendum est ne librarii qui has
lectiones exscripsit silentio credamus: multa enim eum
fefellisse veri simile est. Ex Σ igitur fere pendemus, quarn-
vis invit1.

¹ Lectiones. quas se e suo vetere libro traxisse in Adversariis asse-

verat, in libro typis impresso quem in bibliotheca Paris. inveni
(X. 17, 180) siglo D designat.

xiii

