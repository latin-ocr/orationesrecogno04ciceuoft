PRAEFATIO

In Caeciniana sine dubio praestantissimus est Tegern-
seensis (T), quocum fere consentiunt Erfurtensis (E) et
Palatinus secundus (e), quem non ex ipso E sed ex gemello
quodam derivatum esse iudicavit C. Halm‚¹ cui ego assen-
tior, Codicem Lingonensem a Poggio repertum neque
antiquum esse iudico neque, quod doleo, valde bonum:
saeculo fere xii litteris minusculis scriptum esse ostendunt
compendia multa in cod. M servata. In orationibus contra
Rullum habitis eadem codicum ratio est, nisi quod Tegern-
seensi caremus. Exemplar a Poggio repertum saeculo xii
scriptum esse iudico. Non multum boni praeter lectiones
ex E diu notas praebet fons Cusanus. Optimi igitur duces
sunt Ee, qui quam claudicent et caecutiant ut demonstrem
non necesse est. Illud sane constat orationis secundae
finem miserrime esse corruptum. Hucine reciderunt illi
omnes Statilii Maximi atque ipsius Tironis labores 1

In Pisoniana optimi sunt Palimpsestus (P) et Vaticanus
(V), quibus accedit testis locuples Asconius. Vbi eius modi
subsidiis fruimur, firmo fundamento res nititur, ubi de-
ficiunt, lubrico. Ita enim Ee cum PV aliquando 'con-
spirant ut interpolationibus non nullis foedati sint quibus
Poggiani carent. Excerpta quaedam ex hac oratione, partim
nova, suppeditat codex Cusanus (Cus.)‚ olim Nicolai Cusani,
saeculo xii neglegentissime scriptus.²

¹ Jalm, Jahrb. suppl. xv. (18495 p. 169. Codex erat olim Heidel-
bergae, qua in urbe codices aliquot e monasterio Laurisheimensi
adlatos sacculo xv transcriptos csse constat (Garun, Jahrb. Suppl.
xxii. (¹896) p. 517). Potest igitur 6)( eo codice qui in vetere huius
monasterii (Manilius, p. 18> catalogo descriptus est, in quo Pisoniana
fuisse traditur, emanasse. Codicis e simillimi sunt Erlangensis‚ anno
1466 Heidelbergae scriptus, et Frisingensis, quos contulit C. Halm.

² Uber eine HS. des Nicolaus von Cues. I. Klein, 1866. Liber
habet locos cum ex aliis auctoribus excerptos, tum ex Tullii Paradoxis
et libro qui de inventione appellatur, ex orationibus in Pisonem, pro
Flacco, pro Fonteio, Philippicis. Nihil habet ex orationibus contra
Rullum, vcl ex libris dc Legibus, de Fato. Non potest igitur is esse
liber a Nicolao repertus de quo iam dixi: potest is esse quem ‘ plura
alia ex fragmentatis' habere dicit Poggius.

xiv

